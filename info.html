<!DOCTYPE html>
<html lang="da">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="assets/css/style.css">
 

    <title>Hent en hund - info</title>
</head>
<body>
    <header><h1>hent en hund</h1></header>
    <main class="infoWrapper">
        
        <article>
            <h2>Info</h2>
            <p>En mops er en relativt lille hund med en kompakt krop, et karakteristisk rynket ansigt og ofte et lille underbid. Hunden ender ofte på en vægt omkring 6-9 kilo.

                Racens oprindelse er ikke fuldstændig klarlagt, men der er konsensus om, at hunden nedstammer fra Kina. Hundens popularitet steg i Europa i 1500 og 1600-tallet, hvor hunden særligt var et hit hos de royale og adelige familier. Racen blev anerkendt af American Kennel Club i 1885</p>
                <p>En mops er ret følsom overfor både høje og lave temperaturer, så det anbefales at være varsom og opmærksom på hunden under hedebølger samt på kolde vinterdage.  </p>
                <p>Hunden kan have en tendens til overvægt, men dette kan nemt undgås via korrekt foder samt regelmæssig motion. Der er dog grænser for hvor meget motion denne race kan tåle, og hvis hunden begynder at gispe og hvæse, er det et godt tegn på, at det er tid til en pause.</p>
                <p>Hofteledsdysplasi er en udbredt lidelse hos racen, og der kan også forekomme tilfælde af allergi og vejrtrækningsbesvær. Det anbefales desuden at rengøre hundens rynkede ansigt regelmæssigt. 
                </p>
                <p>Mopsen er ofte legesyg, og er en meget socialt anlagt hund. Racen er desuden ret viljestærk og til tider decideret stædig, men meget sjældent aggressiv. Hunden beskrives ofte som en stor personlighed fanget i en lille krop.</p>
                <p>Racen er velegnet til rollen som familiehund, og kan desuden være lidt smådoven, så det er ikke unormalt at se en mops tage en lur. Hunden egner sig desuden til at bo i en lejlighed, men har naturligvis behov for daglige gåture ligesom andre hunde. </p>
        </article>
      
    </main>
    <footer>
    <a href="index.html">Hund</a>
    </footer>
</body>
</html>